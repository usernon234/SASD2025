<h2>How AI will change software engineering – with Martin Fowler</h2>
<h5>16:45 - 43:20</h5>
จากคลิปที่ดู Martin Fowler อธิบายว่า AI กำลังเปลี่ยนวิธีการพัฒนา Software อย่างมากโดยเปรียบเทียบการมาของ AI เหมือนกับการเปลี่ยนผ่านครั้งใหญ่ในอดีต จากภาษา Assembly ไปเป็น High-Level Language ซึ่งเปลี่ยนงานของนักพัฒนาซอฟต์แวร์อย่างถาวร เขาพูดถึงแนวคิดว่า AI ทำให้เราเข้าสู่
การเขียนโปรแกรมแบบ non-deterministic ซึ่งต่างจากการเขียนโค้ดแบบเดิมที่สามารถคาดเดาผลลัพธ์ได้แม่นยำดังนั้นนักพัฒนาจึงต้องมีการทดสอบที่เข้มงวดมากขึ้นเพื่อยืนยันความถูกต้องจากโค้ดที่ AI สร้างให้ Martin Fowler มองว่าประโยชน์ที่ชัดเจนที่สุดของ AI ตอนนี้คือการทำความเข้าใจ Legacy Code 
AI ช่วยอธิบายการทำงานของระบบที่ซับซ้อนได้ดีมาก แต่ในทางกลับกันก็เตือนว่าการใช้ AI แบบ vibe coding คือปล่อยให้ AI สร้างโค้ดและรับมันมาโดยไม่เข้าใจ จะทำให้สูญเสียกระบวนการเรียนรู้และสร้างความเข้าใจเกี่ยวกับระบบจริงๆ ซึ่งอาจนำไปสู่ซอฟต์แวร์ที่จัดการได้ยากและมี technical debt มากขึ้น 
นอกจากนี้เขายังเน้นว่า การ refactoring ยังสำคัญมากโดยเฉพาะเมื่อใช้ AI เพราะโค้ดที่สร้างจากโมเดลอาจมีปัญหาซ่อนอยู่ และ soft skill แบบเดิม เช่น ความเข้าใจ requirement, การทำงานร่วมกัน และการสื่อสาร ยังคงสำคัญเหมือนเดิมไม่ว่า AI จะเข้ามามีบทบาทมากแค่ไหนก็ตาม
cr.https://youtu.be/CQmI4XKTa0U?si=OgMaNJwFcLob8txM
